# Modeliranje in tehniška dokumentacija za učitelje tehnike

Ta učbenik je namenjen bodočim učiteljem tehnike in tehnologije, ki se pri svojem študiju srečujejo z izzivom razumevanja in posredovanja tehniške dokumentacije. Učni proces se začenja s praktičnim uvodom v 3D modeliranje – kot načinom razmišljanja o predmetih, njihovih oblikah, funkciji in prostorskih razmerjih.

Šele ko študentje razumejo model kot digitalni prototip izdelka, se postopoma usmerimo v abstraktnejše oblike tehniške dokumentacije: projekcije, risanje po standardih, izdelava kosovnic, prerezov in zapisa toleranc.

Gradivo je modularno strukturirano: vsaka enota vsebuje teoretični uvod s primeri in ločen del z vajami, izzivi in nalogami. Tak pristop omogoča učinkovito povezavo med razumevanjem, prakso in pedagoškim načrtovanjem, ki ga bodo študentje potrebovali pri svojem bodočem delu.
