# [ELEKTROTEHNIKA](./index)

[🏡DOMOV](./index){: .btn}
[📝VSEBINE](./Vsebine/index.md){: .btn}
[👨‍🎓INFO](./info){: .btn}
[💾PRESNEMI](./Presnemi/index){: .btn}

---

- [Obvestila za študente](./Obvestila/index.md)

--- 

## Izvajanje vaj

Vaje iz elektrotehnike potekajo v 1. letniku smeri Ma-Te in 2. letniku Fi-Te, Ra-Te. Vaje obsegajo 2LV tedensko. Prisotnost študenta na vajah pa mora biti vsaj 80%, drugače študent ne more pristopiti k izpitu vaj. Da si študent pridobi polno prisotnost, se šteje, da je študent fizično prisoten (50%) in da izpolni nalogo vaje do konca (50%).

## Obveznosti študentov

Študent mora:
- izdelati temeljito poročilo za vsako vajo,
- imeti vsaj 80% prisotnost pri vajah.

### Poročila vaj

Vsako poročilo vaje naj vsebuje:

- Označbo vaje (številke poglavij in pod-poglavij),
- navodilo vaje s pripadajočimi shemami el. vezij,
- predstavitev meritev,
- čitljive izračune (označbe, enote), ki se nanašajo na izreke in zakone,
- dosledno izrisane grafe (naslov, mrežne črte, označeni osi, skala, enote),
- kratko, jedrnato poročilo o vaji (namen, potek, zaznane napake ... )

Izdelana poročila študent odda na pred razpisanim rokom v VIS sistemu. Naloge se ocenjujejo po trojiškem sistemu (0, ¹/₂ in 1 točka) za vsako zahtevano nalogo. Če je vaja ocenjena z **0 točk**, jo mora študent **popraviti**. Opis vseh nalog za izdelavo poročil lahko najdete v skripti iz vaj.

Priporočljivo je skripto natisniti in jo imeti pri vajah prisotno. Posebno pozornost namenite izrisavanju grafov. Graf mora vsebovati: navpično in vodoravno os, njuni enoti in skalo, naslov grafa, mrežne črte naj bodo primerno izbrane. Graf lahko narišete ročno na že pripravljene podlage ali pa si pomagate z računalniškimi programi. Točke na grafu ne smejo biti povezane med seboj z daljico, vendar jim morate dodati ustrezen trend, ki nakazuje fizikalni pojav. Izpolnjene morajo biti vse vaje.

### Nadomeščanje vaj

Če študent na kateri vaji izjemoma manjka in je ne opravlja v rednem delu izvajanja, mora študen to vajo nadoknaditi: bodisi v drugi skupini ali pa po dogovoru z asistentom s primernimi simulacijskimi orodji in tako opraviti potrebne meritve.
