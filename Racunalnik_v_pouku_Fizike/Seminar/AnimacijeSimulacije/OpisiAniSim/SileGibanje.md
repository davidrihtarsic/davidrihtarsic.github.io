Ime: **Brina**

Priimek: **Posinek**

Vpisna številka: **01016314**

Smer študija: **MA - FI**

# Simulacijska programska orodja za ponazarjanje fizikalnih pojavov

Izbrala sem simulacijo, ki se nanaša na temo pospešenega gibanja in
drugega Newtonovega zakona. Simulacija prikazuje predvsem drugi Newtonov
zakon, ki pravi, da se telo giba enakomerno pospešeno, če je vsota sil,
ki delujejo naj, različna od 0. Učenci se glede na učni načrt to učijo v
9. razredu.

Vključitev takšne simulacije v obravnavo lahko na učence definitivno
deluje motivacijsko, saj se razlikuje od klasične obravnave. Prav tako
je pri uporabi simulacije ugodno, ker lahko, znotraj omejenega
intervala, izbiramo poljubne vrednosti količin. Uporaba simulacije pri
obravnavi omogoča tudi, da učenci sami pridejo do nekaterih zaključkov,
o katerih se lahko potem pogovorimo. Slabost uporabe simulacije pa je
to, da je predstavitev pojava umetno ustvarjena, kar lahko povzroči, da
učenci ne ponotranjijo znanja, kot bi ga morda, če bi nek poskus
dejansko izvedli v razredu. Klasičen način obravnave omogoča, da se o
resničnosti pojava oziroma zakonitosti prepričajo ˝na lastne oči˝. Če
lahko poskus učenci izvedejo sami, to prav tako deluje motivacijsko.
Slabost klasične obravnave oziroma izvedbe poskusa je, da rezultati in
meritve nikoli ne bodo popolnoma točni. Prvi razlog za to je nenatančno
merjenje, drugi pa dejstvo, da nikoli ne moremo doseči idealne
situacije, kot je na primer situacija, ko je sila trenja enaka 0.

## Opis simulacijskega orodje

Simulacija je sestavljena iz štirih razdelkov. V vseh štirih lahko
učenci opazujejo, da se telo giblje pospešeno, če je vsota vseh sil, ki
delujejo nanj, različna od 0. Učenci lahko poljubno spreminjajo maso
telesa in silo, s katero delujemo na telo iz leve ali desne strani. V
prvem razdelku opazujejo samo, da se telesu povečuje hitrost, v drugem
razdelku pa se dejanska vrednost hitrosti tudi izpisuje na ekranu. V
tretjem in četrtem razdelku lahko dodamo tudi delovanje sile trenja in
poljubno spreminjamo njeno velikost. V četrtem razdelku pa je ponujena
tudi možnost izpisovanja vrednosti pospeška.

Simulacijo najdemo na naslovu
<https://phet.colorado.edu/sims/html/forces-and-motion-basics/latest/forces-and-motion-basics_en.html>

## Prednosti simulacijskega orodja

Pri simulaciji se mi zdi dobro, da lahko vklopimo in izklopimo izpis
vrednosti za posamezne količine, saj lahko tako učenci vrednost za na
primer pospešek sami izračunajo ter nato preverijo vrednost še v
simulaciji. Prednost uporabe takšne simulacije se mi zdi, da lahko
učenci sami izberejo poljubne vrednosti za vse količine in opazujejo,
kaj se dogaja s hitrostjo in pospeškom, saj pri klasičnem poskusu težko
dosežemo točno določeno vrednost posamezne količine, prav tako pa pri
klasičnih poskusih pride do odstopanj, saj ne moremo doseči idealne
situacije.

## Slabosti simulacijskega orodja

Sila potiska in sila trenja nista narisani tako, kot učimo učence v
osnovni šoli, kar lahko morda kakšnega izmed učencev zmede. Drugih
posebnih slabosti pri simulaciji nisem opazila, bi pa definitivno
komentirala še to, da se mi uporaba te simulacije ne zdi zadostna pri
razlagi enakomerno pospešenega gibanja in drugega Newtonovega zakona,
saj to da se učencem samo prikazujejo vrednosti na ekranu ni dovolj, da
jih prepričamo, da se telesa zares gibajo enakomerno pospešeno, če je
vsota sil, ki delujejo na njih, različna od 0. Da to zares drži, moramo
najprej pokazati s klasičnimi poskusi, kasneje pa lahko učenci to
raziskujejo tudi preko takšne simulacije.
