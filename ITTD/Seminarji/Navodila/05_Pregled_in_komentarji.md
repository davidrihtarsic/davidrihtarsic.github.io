 PREGLED IN KOMENTARJI - Seminarske naloge
================================================================================

## Barvno označevanje:

Pri pregledu seminarskih nalog sem uporabil tri barvne označbe:

- RDEČA: Označeno besedilo ni strokovno, ali celo napačno. Priporočljivo je, da
  dotično besedilo preučite še enkrat in se o vsebini besedila dodatno izobrazite.
  Označba se lahko navezuje na strokovno ali izrazoslovno področje. Pogoste napake
  so:
    - uporabljeni napačni strokovni izrazi,
    - uporaba poljudnih izrazov,
    - napačno citiranje,
    - navajanje dejstev brez ustreznega vira...

- RUMENA: Označeno besedilo je potrebno preoblikovati. V teh primerih ne gre za
  strokovno napako, vendar je besedilo potrebno preoblikovati v bolj razumljivo obliko.
  Pogosto gre za:
    - predolge stavčne strukture,
    - nepotrebna osebna mnenja ali ocene,
    - pisanje v 1. osebi ednine,
    - uporabo kratic, ki jih niste omenili s polnim besedilom ...

- ZELENA: Besedilo je vzorčno napisano in priporočam, da ga vzamete za zgled. Verjamem,
  da boste s to označbo lažje prepoznali način strokovnega pisanja in ga v bodoče
  večkrat oblikovali.

## Pogosti popravki

- Pišite v pretekliku. Imejte v mislih, da je seminarska naloga že napisana dlje časa in
  jo bere učitelj, ki bi se rad bolje pripravil na učno uro.
- Pišite v 3. osebi množine, pa čeprav ste celotno delo seminarske naloge opravili sami.
- Ne opisujte vaših osebnih občutkov: *"naloga se mi je zdela težka"*, vašega predznanja
  *ker o tej temi nisem vedel veliko, sem najprej* ...
- Naslove ustrezno oblikujte grele na vsebino, ki jo v tem poglavju obravnavate. Dovoljeno
  je preoblikovanje naslovov iz predloge seminarske naloge (npr.: *Navezava na učni načrt*
  preoblikujte v *3D tisk v učnem načrti za osnovno šolo*).

