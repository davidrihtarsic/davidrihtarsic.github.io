# [ELEKTRONIKA](../index) ↪ Informacije za študente

[🏡DOMOV](./index){: .btn}
[📝VSEBINE](./Vsebine/index.md){: .btn}
[👨‍🎓INFO](./info){: .btn}
[💾PRESNEMI](./Presnemi/index){: .btn}

---

- [Obvestila za študente](./Obvestila/index)
- [Izpitni roki](./Izpitni_roki/index)

---
## Izvajanje vaj

Vaje iz elektronike potekajo v 1. letniku smeri Ma-Fi, Fi-Te, Fi-Ke. Vaje obsegajo 2LV tedensko. Prisotnost študenta na vajah pa mora biti vsaj 80%, drugače študent ne more pristopiti k izpitu vaj. Da si študent pridobi polno prisotnost, se šteje, da je študent fizično prisoten (50%) in da izpolni nalogo vaje do konca (50%).

## Obveznosti študentov

Študent mora opraviti:
- izpit iz vaj,
- izdelati in oddati poročila vaj in
- imeti vsaj 80% prisotnost pri vajah.

Končna ocena iz vaj pri predmetu Elektronika je sestavljena:

- le še iz izpita iz vaj.
- Vsa poročila morajo biti zadovoljivo izdelana in oddana.

- ~~75% izpit iz vaj (ali ocena iz kolokvijev - šteje boljši rezultat) in~~  
- ~~25% ocena iz poročil za vaje iz Elektronike.~~

### Izpit iz vaj

K izpitu iz vaj lahko pristopijo le študentje, ki so obiskovali vaje v več kot 80 %. Na pisni del se prosim prijavite preko [spletnega obrazca](https://docs.google.com/forms/d/e/1FAIpQLSfbuuGZZE1akkz9dNtJtqQ3TBfJ-gR_lfdTSGJZtgS3fcx2hg/viewform?usp=sf_link) zato, da vem koliko izpitnih pol moram natisniti. Na pisnem delu izpita iz vaj si lahko študent pomaga le s **svojimi izdelanimi poročili** iz vaj. Na izpitu so 4 naloge, kjer je potrebno večkrat parametre odčitati iz grafičnih prikazov, ali iz zabeleženih podatkov graf ustvariti, večkrat je potrebno tudi predstaviti napetostne signale v časovni odvisnosti. Izpit iz vaj se piše praviloma nemudoma po terminu iz predavanj. Po končanem pisnem delu izpita iz vaj študent odda tudi izdelana poročila vaj, kjer se vsaka vaja oceni z 0, ¹/₂ ali 1 točko.

### Kolokviji

Študentje, ki redno obiskujejo vaje lahko pristopijo tudi k kolokviju. V semestru se pišeta 2 kolikvija in vsak pokriva polovico snovi iz vaj. Na kolokvij se prosim prijavite preko [spletnega obrazca](https://docs.google.com/forms/d/e/1FAIpQLSfbuuGZZE1akkz9dNtJtqQ3TBfJ-gR_lfdTSGJZtgS3fcx2hg/viewform?usp=sf_link) zato, da vem koliko pol moram natisniti. Študent se lahko udeleži drugega kolokvija le, če je s 1. kolokvijem dosegel vsaj 30% točk. Povprečna ocena obeh kolokvijev velja kot opravljen izpit iz vaj le, če je ocena vsakega kolokvija vsaj 30% in povprečna ocena obeh vsaj 50%.

### Poročila vaj

Priporočljivo je skripto natisniti enostransko in jo imeti na vajah prisotno. Tako boste enostavneje sledili navodilom in izpolnjevali tabele z meritvami. Poleg tega pa boste na hrbtni strani imeli dovolj prostora za vaše komentraje in ugotovitve ter za poročilo vaje. Že na samih vajah preberite zastavljene naloge in se prepričajte, da bi znali izdelati vse zastavljene naloge. V kolikor imate kak dvom nemudoma vprašajte asistenta za primerne rešitve.

Vsako poročilo vaje naj vsebuje:

    - Označbo vaje (številke poglavij in pod-poglavij),
    - navodilo vaje s pripadajočimi shemami el. vezij,
    - predstavitev meritev,
    - čitljive izračune (označbe, enote), ki se nanašajo na izreke in zakone,
    - dosledno izrisane grafe (naslov, mrežne črte, označeni osi, skala, enote),
    - kratko, jedrnato poročilo o vaji (namen, potek, zaznane napake ... )

Izdelana poročila študent odda na dan kolokvija/izpita/roka v VIS sistemu. Naloge se ocenjujejo po trojiškem sistemu (0, ¹/₂ in 1 točka). Če je vaja ocenjena z **0 točk**, jo mora študent **popraviti**. Oddati morate vsa poročila vaj, ki smo jih izvedli v tekočem šolskem letu. Opis vseh nalog za izdelavo poročil lahko najdete v skripti iz vaj.

Posebno pozornost namenite izrisavanju grafov. Graf mora vsebovati: navpično in vodoravno os, njuni enoti in skalo, naslov grafa, mrežne črte naj bodo primerno izbrane. Graf lahko narišete ročno na že pripravljene podlage ali pa si pomagate z računalniškimi programi. Točke na grafu ne smejo biti povezane med seboj z daljico, vendar jim morate dodati ustrezen trend, ki nakazuje fizikalni pojav. Izpolnjene morajo biti vse vaje.

### Nadomeščanje vaj

Če študent na kateri vaji izjemoma manjka in je ne opravlja v rednem delu izvajanja, mora študen to vajo nadoknaditi. To lahko stori na dva načina:
1. v drugi skupini ali pa,
2. v dogovoru z asistentom s primernimi simulacijskimi orodji (npr.: Yenka, Simul IDE) in tako opraviti potrebne meritve.
