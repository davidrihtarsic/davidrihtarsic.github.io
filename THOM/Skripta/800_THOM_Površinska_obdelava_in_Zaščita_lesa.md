# POVRŠINSKA OBDELAVA 

Namen površinske obdelave lesa je:

- estetski:
  - poudarimo teksturo lesa, spremenimo naravno barvo lesa in njegov videz, 
    dosežemo lahko različne stopnje sijaja ipd.; 
- zaščitni:
  - les zaščitimo pred delovanjem visokih temperatur, pred različnimi 
    agresivnimi snovmi, pred delovanjem UV žarkov, pred mehanskimi in kemijskimi 
    vplivi okolja. S površinskimi premazi uravnavamo vlažnost lesa in s tem vplivamo na 
    dimenzijsko stabilnost izdelka. Pri lesu, ki je izpostavljen zunanji klimi (padavinam), 
    preprečimo prodiranje vlage v les, s tem pa zmanjšamo možnost okužb z glivami in 
    propadanje lesa zaradi izpiranja;
- omogočimo lažje čiščenje in vzdrževanje lesnih površin; 
- izdelku povečamo njegovo tržno vrednost.


Pogoste napake površinske obdelave:

- nepoznavanje končne relativne vlažnosti lesnega izdelka (notranji prostori $\nu= [6..8]%$)
  - pokanje in luščenje premazov, 
  - pomarančaste površine (lužene površine niso dovolj suhe), 
  - sive površine, 
  - neenakomeren lesk itd. 
  - [več na HELIOS - Napake](https://www.helios-woodcoatings.com/napake-pri-delu-s-premaznimi-sredstvi/)

## Brušenje

- priprava površin
- odrezujemo zelo majhne delce materiala
- oblike brusilnih sredstev:
    - toga (brusni kamni, pile, rašpe)
    - upogibna (brusni papir)
    - prosta (pulirne paste)
- granulacija : MESH vrednost : število odprtin na enoto površine sita
- za brušenje lesnih tvoriv in lakov se uporabljajo brusilna sredstva,
  ki so sestavljena iz:
    - korunda ($Al_2O_3$) = sivo-rjave barve s trdoto 7.0
    - plemeniti korund = svetlo-sive barve s trdoto 7.0 - 9.5
    - silicijev karbid (SiC) = temno-zelene do črne barve s trdoto 9.6 (bolj za brušenje lakov)

- les brusimo večstopenjsko (npr z granulacijami 80, 160, 300)
- brusimo v smeri vlaken

- brusimo tudi lahkirane površine:
    - med vsakim lakiranjem, da izravnamo površino in zagotovimo oprijem
    - po končnem brušenju, da izravnamo površino in je lom svetlobe manjši
      (le ta povzroča lisaste mat površine)

Glavni tehnološki postopki brušenja:

- egaliziranje : izravnavanje neravnih površin
- kalibriranje : debelinsko izenačevanje
- oblikovanje : glajenje profiliranih oblik
- čiščenje in glajenje : zagotavljanje gladkosti

## Beljenje

- osvetliti ton lesa, lahko tudi poenotiti ton lesa
- peroksidna sredstva (npr.: vodikov peroksid - $H_2 O_2$)
- agresiven kemijski postopek -> zahteva dobro prezračevanje prostora
- po postopku moramo les izprati
- prodira globoko v les

## Kitanje

- zapolnjevanje vdolbin ter razpok
- sprva viskozna sredstva
- nanos z lopatico
- utrdijo v trdo, bolj ali manj elastično in s podlago čvrsto povezano plast
- [kit za les Belinka](https://www.belinka.com/sl/izdelki/kit-za-les/)

- lahko so enokomponentni in UV-utrjajočia ali
- dvokomponentna poliuretanska polnila

- za manjše nepravilnosti (reže v spojih) si lahko pripravimo zmes žagovine in
  lepila

## Luženje

- spremenimo naravno barvo lesa, ne da bi prekrili njegovo teksturo
- lahko poudarimo teksturo
- barvilo je raztopljeno v topilu
- po nanosu lužila topilo izhlapi
- les ni površinsko odporen na vremenske vplive, obrabo...

- Fizikalna lužila
  - pigmenti, ki ne reagirajo z lesom:
  - pigmenti se odlagajo v pore
  - rani les se bolj obarva
- Kemijska lužila (reakcija poteka v celični steni)
  - če pigmenti kemijsko reagirajo z lesom
  - kasni les se bolj obarva

## Premazna sredstva
 
Premaz oziroma premazno sredstvo je splošen izraz za snov, ki jo v tanki plasti nanesemo na 
površino lesa in po postopku utrjevanja tvori na površini tanek utrjen film.

Sestavine premaznih sredstev:

- TOPILA: hlapne organske tekoče spojine (polarne ali nepolarne)
- RAZREDČILO: polimera ne topijo, primerne za razredčenje raztopin
- VEZIVO: snov z zaščitnimi lastnostmi, po osušitvi tekočega premaza povežejo vse nehlapne sestavine v sloj
- PIGMENTI: trdne, praškaste, barvne spojine, ki so netopne v sestavinah premazov, dajejo pa jim barvo in krhkost
- POLNILO: pigmentom podobne snovi, ki pa nimajo skoraj nikakršne sposobnosti pokrivanja, izboljšajo pa učinek pokrivanja pigmentov, preprečujejo usedanje in izplavljanje pigmentov, povečajo sposobnost zapolnjevanja površine, povečajo viskoznost

### Temeljne barve

- različna premazna sredstva
- sestavljena so iz:
    - pigmenti
    - veziva
    - topila
    - voda

V primerjavi z lužili dosegamo različne učinke:

- enakomerno obarvajo tudi kitane površine in lepilni spoji ter preboji lepila,
- možna obdelava impregniranih površin ali površin s temeljnim lakom,
- manjše dvigovanje vlaken
- je zaradi vsebnosti veziv možno boljše glajenje površin
- tekstura in barva lesa postane neizraziti

### Laki

- Nitrocelulozni laki:
  - (+) hitro sušenje,
  - (+) relativno lahko čiščenje opreme,
  - (+) relativno dobra odpornost proti svetlobi, 
  - (-) slabša kvaliteta obdelane površine v primerjavi z ostalimi laki, 
  - (-) visoka vsebnost hlapnih organskih topil,
  - (-) negativen vpliv na okolje. 
- Poliuretanski laki:
  - (+) trajna elastičnost,
  - (+) dobra oprijemnost,
  - (+) trajnost,
  - (+) visoka odpornost proti vlagi in kemikalijam,
  - (+) dobra vezava pigmentov.
  - (-)  UV-neobstojni
- Poliestrski laki:
  - (+) dobra oprijemnost na podlago,
  - (+) dobra trdota in elastičnost filma,
  - (+) dobra kemijska odpornost,
  - (+) velik delež suhe snovi.
  - (-) slaba svetlobna odpornost
- Vodni laki:
  - (+) vsebujejo visok delež suhe snovi, 
  - (+) ne mehčajo spojev (ne vsebujejo agresivnih topil),
  - (+) imajo boljši oprijem na lesu iglavcev, 
  - (-) hrapavost obdelanih površin zaradi močnejšega dvigovanja lesnih vlaken.

> ### NALOGA: Razmisli, katere vrste lak bi bil najbolj primeren za površinsko obdelavo parketa.

### Naravna olja

- olja rastlinskega ali živalskega izvora,
- sušeča in polsušeča olja:
  - tvorijo po določenem času na površini bolj ali manj trd film (reagirajo s kisikom v zraku)
  - laneno, (tungovo, dehidrogenirano ricinusovo, konopljino olje, ribje olje)
- laneno olje se suši en teden,
- laneni firnež (termično obdelano laneno olje) - sušenje 1-2 dni
- [firnež - Chemocolor](https://www.chemcolor.si/laneni-firnez.html)
- !! krpe za nanos firneža je potrebno po uporabi DOBRO sprati z vodo ali celo
  uničiti, ker lahko pride do samoužiga

### Voski

- zaščita površine pred zunanjimi negativnimi vplivi, 
- poudari teksturo lesa, 
- ohranja zdravo bivalno okolje. 
- v uporabi čebelji vosek (so pa tudi drugi npr.: rastlinski)

# ZAŠČITA LESA

 - kljubovanje vremenskim vplivom:
    - kemiske in površinske zaščite
    - konstrukcijska zaščita

## Konstrukcijska zaščita

- les vgradimo tako, da:
    - čim manj izpostavljen vodi
    - voda hitro odteče
    - voda čim hitreje posuši
    - preprečimo gradient vlažnosti

- lesno konstrukcijo zaščitimo z ustreznim nadstreškom
- izogibamo se neposrednemu kontaktu lesa z zemljo, betonom (stebri, vzidane lege)
    - vgradnja stebra s pritrditvenim podstavkom
- čela pokončnikov (izpostavljeni lumni lesnih celic) zaščitimo z letvami
- police ograj opremimo z odkapnim profilom
- orientacija police na ograji naj bo taka, da se ob navlažitvi ukrivi navzdol
- opaž naj ima zgornjo stranico obdelano poševno za odtekanje vode, spodnjo stranico
  pa pravokotno poravnano v funkciji odkapnega profila 
- zagotovimo zračnost opaža s hrbtne strani tako, da prečne letve omogočajo pretok zraka 

## Viri in Literatura

Vranjek, M. (n.d.). POVRŠINSKA OBDELAVA IN ZAŠČITA LESA. Retrieved from http://www.impletum.zavod-irc.si/docs/Skriti_dokumenti/Povrsinska_obdelava_in_zascita_lesa-Vranjek.pdf

