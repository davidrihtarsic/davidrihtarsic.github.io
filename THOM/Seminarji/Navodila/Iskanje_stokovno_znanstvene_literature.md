# Iskanje strokovno znanstvene literature

Navajanje znanstveno-strokovne literature je za vsako strokovno področje zelo pomembno. Nova in trajna spoznanja lahko temeljijo le na obstoječih spoznanjih, za katere lahko z največjo možno verjetnostjo trdimo, da so smiselne. Zato so objavljeni rezultati in dognanja v znanstvenih člankih zapisana na dogovorjen način. Poizkusi, metode dela, meritve... so dosledno opisane in s tem omogočajo natančno reprodukcijo eksperimenta in tako preverljivost rezultatov. Za te objave je značilna znanstveno-strokovna recenzija, s katero še dodatno poskrbimo, da je vsebina čim bolj zanesljiva.

Iskanje strokovnih dognanj je zelo pomemben del ne le v raziskovalnih okoljih, pač pa tudi v procesu študija. Več znanja o iskanju znanstveno-strokovne literature si lahko pridobite na kratkih seminarjih kot jih ponuja: portal [Mrežnik](https://iris.nuk.uni-lj.si/sl/) (`Mrežnik - > Izobraževanje -> Izobraževanje za uporabnike...`).

## Google Schollar

Do neke mere lahko znanstveno-strokovne publikacije poiščete s pomočjo iskalnika [Google Scholar](https://scholar.google.com/). S tem iskalnikom boste lahko dostopali do veliko brezplačnih virov in je tako zelo uporaben. Za dostop do večine znanstvenih publikacij, pa boste
potrebovali Univerzitetno prijavo.

## Portal Digitalne knjižnice Univerze v Ljubljani

Portal Digitalne knjižnice Univerze v Ljubljani je spletni portal, s katerim uporabniki lahko iščejo v centralnem indeksu bibliografskih podatkov. Ta zajema več sto milijonov naročniških in prosto/odprto dostopnih virov svetovnih založnikov ter drugih ponudnikov strokovnih in znanstvenih informacij z vseh znanstvenih ved. Na osnovi portala uporabniki Univerze v Ljubljani lahko dostopajo tudi do celotnih besedil člankov e-revij in do poglavij e-knjig ...Več o portalu DiKUL ...

Napotki za iskanje:

1. na http://dikul.uni-lj.si/ se vpišeš z AAI prijavo (zgoraj Prijava:)
2. V iskalni niz vpišeš naslov članka (kteregakoli)

## Mrežnik

1. na https://mreznik.nuk.uni-lj.si/sl/ izberemo:
2. `VIRI`, ki nam ponudi raznovrstno zbirko različnih virov. Kjer se lahko osredotočite na dva
primernejša vira, ki vsebujeta družboslovje, humanistiko, naraboslovje,  tehniko...
(primerno za učitelja TiT):
    - SCOPUS: https://www-scopus-com.nukweb.nuk.uni-lj.si/search/form.uri?display=basic#basic
    - WoS: https://www.webofscience.com/wos/woscc/basic-search

### SCOPUS

Podatkova zbirka Scopus je namenjena za iskanje in pregled znanstvene literature z vseh področij. Scopus obsega bibliografske podatke z izvlečki in citiranimi viri za članke iz 23.700 naslovov znanstvenih revij (4.000 odprtodostopnih) preko 5.000 založnikov. Vsebuje več kot 71 milijonov bibliografskih zapisov (64 milijonov s citiranimi viri za obdobje po l. 1970 ter 6.5 milijonov za obdobje med 1788-1970). Nekatere revije so v Scopusu indeksirane le delno. Scopus vsebuje še prispevke iz 389 knjižnih zbirk znanstvenih monografij, 166.000 knjig ter 8.3 milijonov prispevkov s posvetovanj. Iskanje vključuje tudi 39 milijonov patentov petih patentnih uradov (US Patent & Trademark Office, European Patent Office, Japan Patent Office, World Intellectual Property Organization in UK Intellectual Property Office). Zbirko gradi založnik Elsevier.

Omogoča izbirno in ukazno iskanje, iskanje avtorjev in navedenih virov v člankih ter več načinov omejevanja števila oz. analize rezultatov iskanja in načina razvrščanja izpisanih dokumentov. Prav tako omogoča povezave iz bibliografskega zapisa na celotno besedilo dokumentov, izvoz rezultatov iskanja v orodja za urejanje bibliografij (Mendeley, RefWorks in EndNote), nastavitve obveščanja o novostih (po e-pošti, RSS ali HTML feed). Nudi tudi različna orodja za analizo citiranosti avtorjev (h-indeks) ali dokumentov, odmevnosti revij (kazalniki CiteScore, SNIP in SJR) ali celih inštitucij. Zapisi iz Scopusa so indeksirani v globalnih indeksih orodij za odkrivanje informacij kot so EBSCO EDS, Primo ali Summon.

### Web Of Science

Podatkovna zbirka Web of Science Core Collection je namenjena za iskanje in pregled znanstvene literature iz vseh področij. Vključuje bibliografske podatke z izvlečki in navedenimi viri za članke iz okoli 12.000 znanstvenih revij za obdobje od leta 1900 dalje (ali kasneje). Poleg podatkov o člankih obsega tudi podatke o znanstvenih knjigah, poglavjih iz knjig, prispevkih na znanstvenih srečanjih itn. Sestoji iz naslednjih podzbirk:

- Science Citation Index Expanded
- Social Sciences Citation Index
- Arts & Humanities Citation Index
- Emerging Sources Citation Index
- Conference Proceedings Citation Index – Science
- Conference Proceedings Citation Index- Social Science & Humanities
- Book Citation Index – Science
- Book Citation Index – Social Sciences & Humanities
- Current Chemical Reactions (literatura o metodah sinteze in podatki o strukturi)
- Index Chemicus (podatki o strukturi organskih spojin)

Citatni indeksi omogočajo specifičen način iskanja po tematiki. Sklicevanje nekega avtorja na dokument drugega avtorja (članek, knjiga, patent, umetniško delo itn.) lahko pomeni tematsko povezavo. Vsi članki, ki citirajo določen(-e) dokument(-e), lahko obravnavajo specifično temo iz citiranega dokumenta(-ov).

# Urejanje strokovno znanstvene literature

- [Mendelay](https://www.mendeley.com/reference-management/mendeley-desktop)

- [BibTEX in Latex](https://en.wikipedia.org/wiki/BibTeX)

# Citiranje in navajanje virov

Kako vire citiramo in jih navajamo je odvisno od izbranega načina citiranja. V naravoslovnih
publikacijah se največkrat uporablja način `IEEE` v družboslovnih pa `APA`. Pri navajanju
virov je seveda portebno slediti navodilom, lahko pa si pomagate z raznimi aplikacijami:

1. Če poznate digitalno označbo vira (DOI) lahko ta vir poiščete na spletni strani [DOI system](https://www.doi.org/). DOI označbo vstavite v iskano polje in sledite povezavi...
Na sami povezavi objavljene publikacije pogosto lahko najdete primer citirane publikacije
(išci "Cite This Paper").
2. Ena od možnosti je tudi, da obiščete strani [DOI Citation Formatter](https://citation.crosscite.org/
), ki vam nudi več nastavitev in možnosti citiranja.
3. Naslednja možnost pa je tudi, da v brskalniku namestite vtičnik `MyBib`, le-ta namreč
omogoča izpis citiranih spletnih strani.
