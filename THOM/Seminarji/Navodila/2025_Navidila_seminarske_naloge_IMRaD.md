NAVODILA ZA IZDELAVO SEMINARSKE NALOGE PRI PREDMETU TEHNOLOGIJA OBDELAVE MATERIALOV
================================================================================

Študenti morajo pri seminarski nalogi zasnovati ali izboljšati pripomoček, ki rešuje izbran tehnični problem v okviru tehnologije obdelave materialov. Glavni cilj naloge je pokazati razumevanje tehnološkega procesa, sposobnost prepoznavanja problemov in razvoj praktične rešitve. Naloga lahko temelji na lastni ideji ali na že obstoječem pripomočku, ki ga študent izboljša. Pripomoček je lahko mehanske, elektronske, pnevmatske ali kombinirane narave, izveden kot fizični prototip ali računalniški model.

## Zasnova po IMRaD strukturi:

Seminarska naloga mora biti zasnovana po strukturi znanstvenega prispevka, ki sledi obliki IMRaD:

* **Introduction**: Predstavi izbran pripomoček in pojasni, kateri problem rešuje. Opiši obstoječe stanje in izpostavi pomanjkljivosti obstoječih rešitev. Določi namen in cilje naloge ter oblikuj hipotezo o tem, kako bi tvoja rešitev lahko izboljšala obstoječe stanje.
* **Methods**: Opiši postopek načrtovanja, izdelave in preizkušanja pripomočka. Če si izvedel več različic ali prototipov, prikaži tudi postopek izboljševanja. V tem delu naj bodo predstavljeni materiali, orodja, postopki in programska oprema, ki si jih uporabil.
* **Results**: Predstavi rezultate svojega dela, vključno z opažanji in meritvami. Rezultati naj bodo podprti s tabelami, slikami, diagrami ali drugimi ustreznimi prikazi. Če si primerjal različne rešitve, jasno prikaži razliko med prvotno in izboljšano izvedbo.
* **Discussion**: Opiši, v kolikšni meri so bili cilji naloge doseženi in kako tvoja rešitev prispeva k izboljšavi obravnavanega problema. Izpostavi morebitne omejitve svojega dela in predlagaj možnosti za nadaljnji razvoj ali izboljšave.

## Oddaja

Seminarska naloga naj obsega približno 6 do 10 strani besedila brez prilog. Terminologija naj bo tehnično in jezikovno ustrezna, z jasno in logično strukturo ter podprta z risbami, skicami ali fotografijami. V primeru računalniškega modeliranja je priporočljivo priložiti slike modelov ali povezavo do datotek. Delo naj bo oddano v obliki PDF dokumenta z imenom datoteke po vzorcu: *Priimek_Ime_THOM_2025.pdf*.
